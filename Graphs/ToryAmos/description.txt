Bajtocja to bardzo bogaty kraj. Pracują w niej inżynierowie z całego świata. Niestety, rodzi to
czasem problemy. Okazuje się na przykład, że część linii kolejowych w Bajtocji ma indyjski rozstaw
szyn (1676 mm) a reszta ma rozstaw przylądkowy (1067 mm). Główny Rozkładowy, inżynier Armin
Mos, ma za zadanie zaplanować najkrótszą trasę ze stacji A do stacji B. Po drodze pociąg będzie
potencjalnie musiał przejechać przez pewne inne stacje. Jeśli pociąg wjeżdża na stację i wyjeżdża z
niej linią indyjską to przejazd zajmuje 5 jednostek czasu. Wjazd i wyjazd linią przylądkową zajmuje
10 jednostek czasu. Jeśli natomiast na stacji trzeba zmienić rozstaw kół to przejazd zajmuje 20
jednostek czasu. Pomiędzy stacjami pociąg jedzie z prędkością jednego kilometra na jednostkę
czasu. Odległości pomiędzy stacjami to dodatnie liczby naturalne nie większe niż 10 kilometrów.
Ruszając ze stacji A pociąg ma dopasowany rozkład kół do pierwszej linii, którą się porusza.
Proszę zaimplementować funkcję tory_amos(E, A, B), która otrzymuje na wejściu opis linii
kolejowych E, numer stacji początkowej A oraz numer stacji końcowej B i zwraca najkrótszy możliwy
czas przejazdu z A do B. Opis linii kolejowych to lista krotek postaci (x, y, d, typ), gdzie x i y
to numery stacji połączonych linią kolejową, d ∈ {1, …, 10} to długość linii zaś typ to jej rozstaw.
Jeśli typ == 'I' to linia ma rozstaw indyjski. Jeśli typ == 'P' to linia ma rozstaw przylądkowy.
Każda linia kolejowa jest dwukierunkowa (ma tor w kierunku x->y i tor w kierunku y->x). Może
się zdarzyć, że pewne stacje są połączone zarówno linią indyjską jak i linią przylądkową. Stacje
numerowane są od 0.
